---
title: Alien Earth
date: 2025-10-06
layout: post.njk
description: Mina tankar om Alien Earth
tmdb_id: 157239
tmdb_type: tv
review_score: 8.5
tags:
  - recensioner
---

Ny TV-serie i Alien-universumet. Klart jag är på direkt. Måste säga att den höll upp till min egen hype. Vi har den klassiska Alien-teknologin där man kan ha mänskliga robotar som lever hur länge som helst, men tangentbord och datorskärmar som kommer från 80-talet. Eller ena stunden kan en karaktär prata med en AI-dator för att två meningar senare börja skriva in kommandon till den via ett tangentbord.

För att inte tala om ljuddesignen som är fruktansvärt mysig. Även sound tracket överraskade. Det är en sekvens i avsnitt två, efter ett klimax där en rätt lång låt med ett skönt elgitarrsolo spelas. När jag hörde den var jag tvungen att kolla upp låten direkt, och blev positivt överraskad över att det var en låt från soundtracket och inte en licenserad tidigare existerande låt.

Det är kanske lite mycket fan service ibland, lite väl mycket närbilder på Alien "bara för att man kan". Det är väl också på ett sätt coolt att de verkar ha gjort en animatronic Alien, men den ser lite "stel" ut i vissa scener, speciellt när kameran ligger kvar på den en längre stund.

De nya varselserna var dock ett genidrag, och man längtade till nästa avsnitt bara för att se vad som skulle hända med dem.

Storyn var också helt okej, men är lite orolig inför nästa säsong och undrar vad de kan ta serien utan att det blir lite mer åt drama-hållet istället för creepy action. Apropå action så är serien inte så läskig som tidigare filmer, utan mer rakt på action. Det gjorde mig inget, men jag kan tänka mig att många kan bli besvikna på den punkten.

https://www.youtube.com/watch?v=UeHjm5cvUHM
